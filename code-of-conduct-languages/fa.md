<div dir="rtl">

## منشور اخلاقی انجمن

به‌عنوان پدیدآورنده، مسئول نگهداری و شرکت‌کننده در جامعه CNCF، و به‌منظور ایجاد یک جامعه باز و پذیرا، متعهد می‌شویم که به همه افرادی که از طریق گزارش‌دهی مشکلات، پست درخواست‌های ویژگی، به‌روزرسانی اسناد، ارسال پچ‌ها یا درخواست‌های دریافت تغییرات، شرکت در کنفرانس‌ها یا رویدادها، یا شرکت در سایر فعالیت‌های اجتماعی یا پروژه‌ای مشارکت یا همکاری می‌کنند، احترام بگذاریم.

متعهد هستیم که صرف نظر از سن، اندازه بدن، طبقه، ناتوانی، قومیت، سطح تجربه، وضعیت خانوادگی، جنسیت، هویت و بیان جنسیت، وضعیت تأهل، وضعیت خدمت نظامی یا جانبازی، ملیت، ظاهر شخصی، نژاد، مذهب، گرایش جنسی، وضعیت اجتماعی-اقتصادی، قبیله یا هر بعد دیگری از تنوع، مشارکت در جامعه CNCF را به تجربه‌ای بدون آزار و اذیت برای همه تبدیل کنیم.

### حوزه

این منشور اخلاقی برای موارد زیر اعمال می‌شود:
* در پروژه و فضاهای انجمن،
* در فضاهای دیگر زمانی که سخنان یا اقدامات یک شرکت‌کننده در جامعه CNCF به یک پروژه CNCF، انجمن CNCF یا یکی دیگر از شرکت‌کنندگان در جامعه CNCF مربوط شود یا درباره آن باشد.

### رویدادهای CNCF

رویدادهای CNCF که توسط بنیاد لینوکس و با کارکنان رویدادهای حرفه‌ای تولید می‌شوند، تحت کنترل <a href="https://events.linuxfoundation.org/code-of-conduct/">منشور اخلاقی رویدادهای</a> بنیاد لینوکس هستند که در صفحه رویداد در دسترس قرار دارد. این سند به‌نحوی طراحی شده است که در کنار «منشور اخلاقی CNCF» استفاده شود.

### استانداردهای ما

جامعه CNCF باز، همه‌پذیر و احترام‌گذار است. همه اعضای جامعه ما از این حق برخوردار هستند که به هویتشان احترام گذاشته شود.

مثال رفتارهایی که در ایجاد محیط مثبت نقش دارند شامل موارد زیر است اما محدود به آن‌ها نیست:
* نشان دادن همدلی و مهربانی نسبت به افراد دیگر
* احترام گذاشتن به نظرات، دیدگاه‌ها و تجربیات متفاوت
* ارائه و پذیرش مؤدبانه بازخوردهای سازنده
* پذیرش مسئولیت و پوزش طلبیدن از افراد متأثر از اشتباهات شما و یادگیری از تجربیات
* تمرکز بر آنچه که نه تنها برای ما به‌عنوان افراد حقیقی، بلکه برای کل انجمن بهترین است
* استفاده از زبان خوشایند و مرسوم

مثال رفتارهای غیرقابل قبول شامل موارد زیر است اما محدود به آن‌ها نیست:
* استفاده از تصویرسازی یا زبان جنسی
* مزاحمت اینترنتی، نظرات توهین‌آمیز یا تحقیرآمیز و حملات شخصی یا سیاسی
* هر شکلی از آراز و اذیت عمومی یا خصوصی
* انتشار اطلاعات شخصی دیگران، برای مثال آدرس ایمیل یا نشانی پستی، بدون مجوز صریح آن‌ها
* خشونت، خشونت تهدیدآمیز یا تشویق دیگران به مشارکت در رفتارهای خشونت‌آمیز
* پاییدن یا دنبال کردن فردی بدون رضایت او
* تماس فیزیکی ناخواسته
* توجه یا تلاش برای رابطه جنسی یا عاشقانه ناخواسته
* رفتارهای دیگری که ممکن است به‌طور منطقی در محیط حرفه‌ای نامناسب به‌نظر برسند

رفتارهای زیر نیز ممنوع هستند:
* ارائه آگاهانه اطلاعات نادرست یا گمراه‌کننده در ارتباط با تحقیقات «منشور اخلاقی» یا به هر نحو دیگری، دستکاری عمدی در تحقیقات.
* انتقام‌جویی از شخصی به‌دلیل گزارش حادثه یا ارائه اطلاعات درباره یک حادثه به‌عنوان شاهد.

حق و مسئولیت حذف، ویرایش یا رد نظرات، تعهدات، کدهای ویکی، نسخه‌ها، مسائل و سایر مشارکت‌هایی که با این «منشور اخلاقی» مطابقت ندارند، برعهده مسئولان نگهداری پروژه است. با پذیرفتن این «منشور اخلاقی»، مسئولان نگهداری پروژه خود را متعهد می‌کنند که به‌طور منصفانه و مداوم این اصول را در تمامی حنبه‌های مدیریت یک پروژه CNCF به‌کار بگیرند. مسئولان نگهداری پروژه که از «منشور اخلاقی» پیروی نمی‌کنند یا آن‌ها را اجرا نمی‌کنند، ممکن است به‌طور موقت یا دائم از تیم پروژه حذف شوند.

### گزارش‌دهی

برای حوادثی که در انجمن Kubernetes رخ می‌دهد، با <a href="https://git.k8s.io/community/committee-code-of-conduct">کمیته منشور اخلاقی Kubernetes</a> از طریق <a href="mailto:conduct@kubernetes.io">conduct@kubernetes.io</a> تماس بگیرید. می‌توانید ظرف سه روز کاری منتظر پاسخ باشید.

برای پروژه‌های دیگر یا حوادثی که ضد پروژه هستند یا بر چند پروژه CNCF تأثیر می‌گذارند، لطفاً با <a href="https://www.cncf.io/conduct/committee/">کمیته منشور اخلاقی CNCF</a> از طریق <a href="mailto:conduct@cncf.io">conduct@cncf.io</a> تماس بگیرید. یا، می‌توانید با اعضای حقیقی <a href="https://www.cncf.io/conduct/committee/">کمیته منشور اخلاقی CNCF</a> <span style="text-decoration:underline;">تماس بگیرید تا گزارشتان را ارسال کنید.</span> برای دستورالعمل‌های دقیق‌تر درباره نحوه ارسال گزارش، از جمله نحوه ارسال ناشناس گزارش، لطفاً به <a href="https://github.com/cncf/foundation/blob/main/code-of-conduct/coc-incident-resolution-procedures.md">رویه‌های حل‌وفصل حادثه</a> ما بروید. می‌توانید ظرف سه روز کاری منتظر پاسخ باشید.

برای حوادثی که در رویداد CNCF تولیدشده توسط بنیاد لینوکس رخ می‌دهند، لطفاً با <a href="mailto:eventconduct@cncf.io">eventconduct@cncf.io</a> تماس بگیرید.

### اجرا

پس از مرور و بررسی یک حادثه گزارش‌شده، تیم امداد CoC که صلاحیت قضایی دارد، تعیین خواهد کرد که چه اقدامی بر اساس این «منشور اخلاقی» و اسناد مربوطه مناسب هستند.

برای اطلاع از اینکه کدام حوادث «منشور اخلاقی» توسط رهبر پروژه مدیریت می‌شوند، کدام حوادث توسط «کمیته منشور اخلاقی CNCF» مدیریت می‌شوند، و کدام رویدادها توسط بنیاد لینوکس (از جمله تیم رویدادهای آن) مدیریت می‌شوند، به <a href="https://github.com/cncf/foundation/blob/main/code-of-conduct/coc-committee-jurisdiction-policy.md">خط‌مشی صلاحیت قضایی</a> بروید.

### اصلاحیه‌ها

مطابق با اساسنامه CNCF، هرگونه تغییر اساسی در این «منشور اخلاقی» باید توسط کمیته نظارت فنی تایید شود.

### تقدیر و تشکر

این «منشور اخلاقی» از «پیمان پدیدآورندگان» (<a href="http://contributor-covenant.org/">http://contributor-covenant.org</a>) اقتباس شده است که نسخه ۲.۰ در <a href="http://contributor-covenant.org/version/2/0/code_of_conduct/">http://contributor-covenant.org/version/2/0/code_of_conduct/</a> در دسترس است

</div>
