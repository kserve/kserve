## सामुदायिक आचार संहिता

CNCF समुदाय में योगदानकर्ताओं (Contributors), अनुरक्षकों(Maintainers) और प्रतिभागियों (Participants) के रूप में, और एक खुले और स्वागत करने वाले समुदाय को बढ़ावा देने के हित में, हम उन सभी लोगों का सम्मान करने की प्रतिज्ञा करते हैं जो मुद्दों की रिपोर्टिंग (issues) करने, सुविधा अनुरोध पोस्ट करने, दस्तावेज़ीकरण (documentation) अद्यतन करने, पुल अनुरोध या पैच सबमिट करने, सम्मेलनों या कार्यक्रमों में भाग लेने, या अन्य समुदाय या परियोजना गतिविधियों में शामिल होने के माध्यम से भाग लेते हैं या योगदान करते हैं।

हम उम्र, शरीर के आकार, जाति, विकलांगता, जातीयता, अनुभव के स्तर, पारिवारिक स्थिति, लिंग, लैंगिक पहचान और अभिव्यक्ति, वैवाहिक स्थिति, सैन्य या वेटरन स्थिति, राष्ट्रीयता, व्यक्तिगत उपस्थिति, नस्ल, धर्म, यौन अभिविन्यास, सामाजिक आर्थिक स्थिति, जनजाति, या विविधता के किसी भी आयाम की परवाह किए बिना CNCF समुदाय में भागीदारी को हर किसी के लिए उत्पीड़न-मुक्त अनुभव बनाने के लिए प्रतिबद्ध हैं।

## दायरा

यह आचार संहिता लागू होती है:
* परियोजना और सामुदायिक स्थानों के भीतर,
* अन्य स्थानों पर जब CNCF समुदाय के किसी व्यक्तिगत प्रतिभागी के शब्द या कार्य CNCF परियोजना, CNCF समुदाय, या CNCF समुदाय के किसी अन्य प्रतिभागी पर निर्देशित होते हैं या उसके बारे में होंं।

## CNCF इवेंट्स

पेशेवर इवेंट स्टाफ के साथ लिनक्स फाउंडेशन द्वारा तैयार किए जाने वाले CNCF इवेंट Linux Foundation द्वारा नियंत्रित होते हैं [इवेंट आचार संहिता](https://events.linuxfoundation.org/code-of-conduct/) इवेंट पेज पर उपलब्ध है। इसे CNCF आचार संहिता के संयोजन में उपयोग करने के लिए डिज़ाइन किया गया है।

## हमारे मानक

CNCF समुदाय खुला, समावेशी और सम्मानजनक है। हमारे समुदाय के प्रत्येक सदस्य को अपनी पहचान का सम्मान पाने का अधिकार है।

सकारात्मक वातावरण में योगदान करने वाले व्यवहार के उदाहरण निम्नलिखित हैं, लेकिन यहीं तक सीमित नहीं हैं:
* अन्य लोगों के प्रति सहानुभूति और दयालुता प्रदर्शित करना
* भिन्न-भिन्न विचारों, दृष्टिकोणों और अनुभवों का सम्मान करना
* रचनात्मक फीडबैक देना और शालीनता से स्वीकार करना
* जिम्मेदारी स्वीकार करना और अपनी गलतियों से प्रभावित हुए लोगों से माफी मांगना, और ऐसे अनुभव से सीखना
* सिर्फ हमारे लिए व्यक्तिगत रूप से नहीं, बल्कि पूरे समुदाय के हित के लिए क्या बेहतर है उस पर ध्यान केंद्रित करना
* स्वागतपूर्ण और समावेशी भाषा का उपयोग करना

अस्वीकार्य व्यवहार के उदाहरण निम्नलिखित हैं, लेकिन यहीं तक सीमित नहीं हैं:
* कामुक भाषा या छवियों का उपयोगा
* ट्रोलिंग, अपमानजनक या निन्दात्मक टिप्पणियाँ, और व्यक्तिगत या राजनीतिक हमले
* किसी भी रूप में सार्वजनिक या निजी उत्पीड़न
* दूसरों की स्पष्ट अनुमति के बिना उनकी निजी जानकारी, जैसे भौतिक या ईमेल पता, प्रकाशित करना
* हिंसा, हिंसा की धमकी देना, या दूसरों को हिंसक व्यवहार में शामिल होने के लिए प्रोत्साहित करना
* बिना सहमति के किसी का पीछा करना या फॉलो करना।
* अवांछित शारीरिक संपर्क
* सेक्शुअल या रोमांटिक अवांछित ध्यान या इशारे
* अन्य आचरण जिसे एक प्रोफेशनल वातावरण में उचित रूप से अनुचित माना जा सकता है

निम्नलिखित व्यवहार भी निषिद्ध हैं:
* आचार संहिता की जांच के संबंध में जानबूझकर गलत या भ्रामक जानकारी प्रदान करना या किसी जांच में जानबूझकर छेड़छाड़ करना।
* किसी व्यक्ति के खिलाफ प्रतिशोध लेना क्योंकि उन्होंने किसी घटना की रिपोर्ट की थी या गवाह के रूप में किसी घटना के बारे में जानकारी प्रदान की थी।

परियोजना अनुरक्षकों के पास इस आचार संहिता के अनुरूप नहीं होने वाली टिप्पणियों, प्रतिबद्धताओं, कोड, विकी संपादनों, मुद्दों और अन्य योगदानों को हटाने, संपादित करने या अस्वीकार करने का अधिकार और जिम्मेदारी है। इस आचार संहिता को अपनाकर, परियोजना अनुरक्षक CNCF परियोजना के प्रबंधन के हर पहलू पर इन सिद्धांतों को निष्पक्ष रूप से और लगातार लागू करने के लिए प्रतिबद्ध हैं। जो प्रोजेक्ट अनुरक्षक आचार संहिता का पालन नहीं करते या लागू नहीं करते, उन्हें प्रोजेक्ट टीम से अस्थायी या स्थायी रूप से हटाया जा सकता है।

## रिपोर्टिंग

कुबेरनेट्स समुदाय में होने वाली घटनाओं के लिए, [conduct@kubernetes.io](mailto:conduct@kubernetes.io)<span style="text-decoration:underline;"> [कुबेरनेट्स आचार संहिता समिति](https://git.k8s.io/community/committee-code-of-conduct)</span> से संपर्क करें। आप तीन व्यावसायिक दिनों के भीतर जवाब प्राप्त करने की उम्मीद कर सकते हैं।

अन्य परियोजनाओं के लिए, या ऐसी घटनाओं के लिए जो परियोजना-अज्ञेयवादी हैं या कई CNCF परियोजनाओं को प्रभावित करती हैं, कृपया [conduct@cncf.io](mailto:conduct@cncf.io) पर [CNCF आचार संहिता समिति](https://www.cncf.io/conduct/committee/) से संपर्क करें<span style="text-decoration:underline;">।</span> वैकल्पिक रूप से, आप अपनी रिपोर्ट सबमिट करने के लिए [CNCF आचार संहिता समिति](https://www.cncf.io/conduct/committee/) के किसी भी व्यक्तिगत सदस्य से संपर्क कर सकते हैं। रिपोर्ट सबमिट करने के तरीके के बारे में अधिक विस्तृत निर्देशों के लिए, जिसमें गुमनाम रूप से रिपोर्ट सबमिट करने का तरीका भी शामिल है, कृपया हमार [घटना समाधान प्रक्रियाएँ](https://github.com/cncf/foundation/blob/main/code-of-conduct/coc-incident-resolution-procedures.md) देखें। आप तीन व्यावसायिक दिनों के भीतर जवाब प्राप्त करने की उम्मीद कर सकते हैं।

Linux Foundation द्वारा निर्मित CNCF इवेंट में होने वाली घटनाओं के लिए, कृपया [eventconduct@cncf.io](mailto:conduct@cncf.io) पर संपर्क करें।

## प्रवर्तन

किसी रिपोर्ट की गई घटना की समीक्षा और जांच करने पर, CoC प्रतिक्रिया टीम, जिसके पास अधिकार क्षेत्र है, यह निर्धारित करेगी कि इस आचार संहिता और इसके संबंधित दस्तावेज के आधार पर कौन सी कार्रवाई उचित है।

इस बारे में जानकारी के लिए कि कौन सी आचार संहिता की घटनाओं को परियोजना नेतृत्व द्वारा नियंत्रित किया जाता है, किन घटनाओं को CNCF आचार संहिता समिति द्वारा नियंत्रित किया जाता है, और कौन सी घटनाओं को Linux Foundation (इसकी Event Team सहित) द्वारा नियंत्रित किया जाता है, हमारा [क्षेत्राधिकार नीति](https://github.com/cncf/foundation/blob/main/code-of-conduct/coc-committee-jurisdiction-policy.md) देखें।

## संशोधन

CNCF चार्टर के अनुरूप, इस आचार संहिता में किसी भी महत्वपूर्ण बदलाव को Technical Oversight Committee द्वारा अनुमोदित किया जाना चाहिए।

## आभार

यह आचार संहिता योगदानकर्ता अनुबंध ([http://contributor-covenant.org](http://contributor-covenant.org/)) संस्करण 2.0 से अनुकूलित है जो [http://contributor-covenant.org/version/2/0/code_of_conduct/](http://contributor-covenant.org/version/2/0/code_of_conduct/)पर उपलब्ध है।